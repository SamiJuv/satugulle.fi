---
title: "Instagram-menestystarina: @puutarhurinmaja"
date: 2021-02-04T14:01:31.645Z
main_image: puutarhurinmaja-7949_0.jpg
path: /blogi/instagram-menestystarina-puutarhurinmaja
---
Olen Minna Auranen Puutarhurin Majalta. Jaan Instagram-tililläni @puutarhurinmaja tuokioita kauniista ja kotoisasta puutarhaelämästä. Nimi “Puutarhurin Maja” tulee pienestä siirtolapuutarhamökistäni. Mökki on antanut nimen ja soman tunnelman myös verkkokaupalleni, josta löytyy kaikkea ihanaa kotiin ja puutarhaan.

Osallistuin Sadun Instagram-kasvun koulutuspäivään. Olin jo aiemmin innostunut Instagramista, mutta en oikein tiennyt mitä ja miten julkaisisin. Lisäksi tuntui, että postausten suunnittelu ja tilin ylläpito vei liikaa aikaa siihen nähden, millaisia tuloksia sain aikaiseksi. Koulutuksessa oivalsin, miksi tilini kasvu oli pysähtynyt ja miksi Instagramin päivittäminen tuntui niin haastavalta. Satu kertoi asiat selkeästi ja perusteli, miksi Instagramissa kannattaa toimia tietyllä tavalla.

Kurssin jälkeen otin heti Satun oppeja käytäntöön. Huomasin, että näillä pienillä muutoksilla oli iso vaikutus. Seuraajat tykkäsivät enemmän julkaisuistani ja minä itse koin Instagramin käyttämisen mukavampana ja helpompana!

Tilini on kasvanut tasaisesti ja olen saanut verkkokauppani kohderyhmää edustavia sitoutuneita seuraajia, jotka ovat aidosti kiinnostuneita sisällöstäni. Yli 95 % seuraajistani on Suomesta. Koulutuksen jälkeen olen saanut Instagram-tilini kautta myös yhä enemmän tilauksia ja verkkokauppaan liittyviä yhteydenottoja.

Olen huomannut, että pienen yrityksen kannattaa valita vain muutama itselleen sopiva markkinointikanava ja keskittyä niihin kunnolla. Visuaalisena ja yhteisöllisenä kanavana Instagram sopii hyvin verkkokauppani markkinointiin. Omalla kohdallani Instagramin opiskeluun ja syvällisempään ymmärtämiseen panostaminen on kannattanut. Nykyään on tarjolla hurjasti erilaisia ja eritasoisia somekoulutuksia ja -kouluttajia ja hyvän opettajan löytäminen voi olla hankalaa. Instagram-kouluttajana Satu on osoittautunut luottamukseni arvoiseksi. Olenkin jatkamassa Instagram-tilini ja oman osaamiseni kehittämistä Sadun yksilövalmennuksessa.

Innostavia hetkiä Instagramin parissa! 

Terveisin,

Minna Puutarhurin Majalta