---
type: basic_page
title: Instagram-valmentaja Satu Gülle
date: 2021-02-19T17:12:33.962Z
main_image: satu_gülle_kanavarannassa_0.jpg
path: /valmentaja
---

Tavoitteenani on auttaa kunnianhimoisia yrittäjiä ja sosiaalisen median vaikuttajia menestymään Instagramissa orgaanisen kasvun avulla. Valmennuksen aikana annan sinulle selkeän käsityksen Instagramin toiminnasta, analytiikasta ja algoritmista. Oppieni avulla kasvatat Instagram-tiliäsi palvelemaan kohderyhmääsi orgaanisesti.

Ainutlaatuisissa verkkovalmennuksissani sukelletaan syvälle Instagramin maailmaan. En anna valmiita ratkaisuja tai postauksia, vaan ohjeistan sinua henkilökohtaisesti Instagramin mahdollisuuksista, jotka tuovat juuri sinun tilillesi oikeat tulokset. Asiakkaideni saavuttamat, pitkäaikaiset tulokset perustuvat orgaaniseen näkyvyyteen maksetun mainonnan sijaan. Vaikka maksetuilla mainoksilla saavutetaan usein nopeita tuloksia, orgaaninen näkyvyys takaa pitkäjänteiset tulokset ja oikeanlaisen näkyvyyden määritellylle kohderyhmälle.

Perustin ensimmäisen tavoitteellisen ja kansainvälisen Instagram-tilini vuonna 2017. Vuodessa kasvatin tilistä orgaanisesti yli 50 000 seuraajan yhteisön. Netissä tarjottiin ristiriitaista tietoa siitä, miten Instagram toimii joten opiskelin itsenäisesti kaiken Instagramin tarjoamista kasvun mahdollisuuksista. Osallistuin Instagram-valmennukseen, jossa keskityttiin nopeisiin kasvukeinoihin. Ymmärsin kuitenkin pian, että nopeat kasvukeinot ovat vain haitaksi tilin orgaaniselle kasvulle. Opiskelin itsenäisesti ja kokeilin useita keinoja oman tilini kasvattamiseen, kunnes löysin metodin, joka saa aikaan tuloksia pitkällä aikavälillä. Tämän metodin avulla ensimmäinen tilini keräsi 78 000 seuraajaa ilman maksettua mainontaa.

Ymmärtäessäni, ettei Instagramissa menestyminen perustu ainoastaan seuraajamäärään, päätin selkeyttää tilini kohdeyleisöä. Päädyin sulkemaan ensimmäisen Instagram-tilini ja avasin uuden, samoja teemoja käsittelevän tilin, joka on kohdennettu suomalaisille seuraajille. Opiskelin lisää oikean kohderyhmän tavoittamista ja vuoden jälkeen tililläni on yli 9 000 seuraajaa, joista puolet ovat suomalaisia.

Halusin jakaa oppejani Instagramin orgaanisen näkyvyyden kasvattamisesta ja aloitin Instagram-tilin kasvuvalmennukset. Eräs ensimmäisistä asiakkaistani oli saksalainen sisutustavaraverkkokauppa. Henkilökohtaisen valmennuksen avulla yrityksen seuraajamäärä kasvoi 2 000 seuraajasta 116 000 seuraajaan, jotka edustavat yrityksen kohderyhmää. Yrittäjä on kertonut tekevänsä 95 % yrityksen myynnistä nykyään suoraan Instagram-sivunsa kautta.

Oletko Sinä valmis saavuttamaan yrityksesi potentiaalin Instagramin avulla?
